十不善業道異熟果者。於三惡趣中隨下中上品。受傍生餓鬼那落迦異熟。等流果者。各隨其相於人趣中感得自身衆具衰損。增上果者。各隨其相感得所有外事衰損。廣說如經十善業道異熟果者。於人天趣中受人天異:熟。等流果者。即於彼處各隨其相感得自身衆具興盛。增上果者。即於彼處各隨其相。感得所有外事興盛善不善業。於善趣惡趣中感生異熟時。有招引業圓滿業。招引業者。謂由此業能感1
異熟果。圓滿業者。謂由此業生已領受愛不愛果。

