從是已後依止尸羅。釋佛經中護身等義。云何名爲防護身語。由彼正解所攝持故。云何身語具足圓滿。終不毀犯所毀犯故。云何身語清淨現行。由無悔等漸次修行。乃至得定爲依止故。云何身語極善現行。染汚尋思所不雜1
故。云何身語無罪現行。遠離邪願修梵行故。云何身語無害現行。不輕陵他易共住故。云何身語隨順現行。由能隨順涅槃得故。云何身語隨隱顯現行。隱善顯惡故。云何身語親善現行。同梵行者攝受尸羅故。云何身語應現行。於尊尊位離憍慢故。云何身語敬順現行。於尊教誨敬順受故。云何身語無熱現行。遠離苦行熱惱下劣欲解故。云何身語不惱現行。棄捨財業無悔惱故。云何身語無悔現行。雖得少分不以爲喜而無悔恨故。如世尊說。如是有情皆由自業。業所乖諍。從:業所生依業出離業能分別2
一切有情高下勝劣。

