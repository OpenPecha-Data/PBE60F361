何等思業。謂福業非福業不動業。何等思已業。謂身業語業意業又此身語意三業。或善或不善。不善者即十不善業道。謂殺生不與取欲邪行虛誑語離間語麁惡語雜穢語貪欲瞋恚邪見。善者即:十善業道。謂離殺生離不與取離欲邪行離:虛誑語離離間語離麁惡語離雜穢語無貪無:瞋正見又殺生等應以五門分別其相。謂事故。意樂:故。方便故。煩惱故。究竟故。如契經言故思造業。云何名爲故思造業。

