依止何等補特伽羅建立出家律儀。依能修行遠離惡行。遠離欲行補特1 伽羅。依止何等補特伽羅建立鄔波索迦律儀鄔波斯迦律儀。依能盡受遠離惡行。不遠離欲行補特伽羅。依止何等補特伽羅建立近住律儀。依止不能遠離惡行及不能遠離欲行補特2
伽羅。若唯修學鄔波索迦一分學處爲說成就。鄔波索迦律儀爲說不成就。應說成就而名犯戒。扇搋半擇迦等。爲遮彼受鄔波索迦律儀不耶3 。不遮彼受鄔波索迦律儀。然遮彼鄔波索迦性。不堪親近承事苾芻苾芻尼等二出家衆故。又半擇迦有五種。謂生便半擇迦。嫉妬半擇迦。半月4
半擇迦灌5 潅灑半擇迦。除去半擇迦靜慮律儀所攝業者。謂能損伏發起犯戒煩惱種子。離欲界欲者所有遠離。離初靜慮欲者所有遠離。離第二靜慮欲者所有遠離。離第三靜慮欲者所有遠離。是名靜慮律儀所攝身語業無漏律儀所攝業者。謂以見諦者由無漏作意力。所得無漏遠離戒性。是名無漏律儀所攝業云何不律儀業。謂諸不律儀者。或由生彼種姓6
中故。或由受持彼事業故。所期現行彼業決定。何等名爲不律儀者。所謂屠羊養鶏養猪捕鳥捕魚獵鹿罝兎劫賊魁膾控7 牛縛:象立壇呪龍守獄讒搆好爲損等云何非律儀非不律儀業。謂住非律儀非不律儀者。所有善不善業又業差別有三種。謂順樂受業。順苦受業。順不苦不樂受業。順樂受業者。謂從欲界乃至第三靜慮所有善業。順苦受業者。謂不善業。順不苦不樂受業者。謂第三靜慮已上所有善業又業差別有三種。謂順現法受業。順生受業。順後受業。

